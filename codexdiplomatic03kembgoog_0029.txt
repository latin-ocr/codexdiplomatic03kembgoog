CHARTAE ANGLOSAXONIGAE.

DCCXXVIII.
CNUT, 1018.

›1‹ ΙΝ nomine sanctae trinitatis! Cum mundi cursus
uarie, ut cotidie cernimus, incertoque discrimine tendat
ad calcem, cuique mortalium opus est, ut sic caducam
peragat uitam, ut quandoque possit dei adiutus [bene-
ficio] possidere perpetuam, et quamdiu uitae istius
utitur aura cuncta quae iusto statuuntur examine certis
apicum lineis inserere, ne forte subsequentibus ueniant
in obliuionem, et sic a iunioribus paruipendatur insti-
tutio seniorum. Quapropter ego Cnut rex subthroni-
zatus Angligenum, cuidam meo fidelissimo episcope,
qui noto uocitamine nuncupatur Burhwold, condono
in aeternae ius haereditatis quandam telluris parti-
culam, cassatas scilicet quatuor, in duobus locis diui-
sas, ubi ab incolis dicitur Landerhtun, et terra aliud
Tinicltun3 ut habeat quamdiu uitalis spiritus in hac
aerumnosa uita fragile corpus aluerit; etpost obitum
eius terram Landerhtun commendat pro anima eius
et regis sancto Germano in perpetuam libertatem; et
Tinieltun faciat episcopus quod sibi uisum fuerit.
Maneatque‚ prout iam praedixeram, donum istud ab -
omni saeculari seruitio exinanitum, cum omnibus ad
se rite pcrtinentibus campie, siluis, pascuis, pratis,
excepta expeditione tantum si necessitas coegerit, et
captio furum, libertatem teneat ut superius titulatur.
Hanc uero meam donationem, quod opto absit a fide-
lium mentibus, minuentibus atque frangentibus, fiat
pars illorum cum illis de quibus e contra fatur, ‘ Dis-
cedite a me maledicti in ignem aeternum,' et caetera;
nisi hic prius satisfaciant anta mortem. Istis terminis
ista terra hincinde gyratur, cto. Anno dominicae
incarnationis millesimo octodecimo scripta est huius
munificentiae syngrapha, his testibus consentientibus
quorum nomina inferius caraxata esse uidentur.

 

